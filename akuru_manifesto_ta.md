# அகுரு விஞ்ஞாபனம்

### இந்த உலக சமூகங்களின் ஆக்கத்திற்கும் அழிவிற்கும் காரணமான நிலையை உருவாக்கும் சக்தியை எழுத்தும், எழுத்துக்களால் உருவாகும் வசனங்களும் கொண்டிருக்கின்றன. அந்தச் சக்தியை ஆக்கபூர்வமான பகிர்தல், பாவித்தல், பொருள் அறிதல், விசாலப்படுத்திக் கொள்ளல் என்பவற்றின் மூலம் போசித்தல் பொருத்தமானதென “அகுரு” காண்கிறது.
“அகுரு” எனப்படுவது, எழுத்துக்கள் தொடர்பான ஆர்வத்தையும் உத்வேகத்தையும் வளர்த்தெடுக்க திடசங்கல்பம் பூண்டுள்ளவர்கள் பலரும் ஒன்று சேர்ந்த குழுமம் ஆகும்.

எழுத்துக்களின் நிகரற்ற சக்தியின் பலனை அடையாளங் காண்பதுவும், அதனை புத்திசாதுர்யத்துடன் பாவிக்கின்ற நிலைகளை உறுதிப்படுத்தவும் ஊக்கப்படுத்தவும், “அகுரு” தன்னை அர்ப்பணிக்கின்றது. மனித தொடர்பாடல் நிலைகளில் ஆதிக்கம் செலுத்துகின்ற ஒரு பொறிமுறையாக, இந்தக் குழுமத்தின் செயற்பாடுகள் தொடரும். இந்தத் தொடர்பாடல் நிலைகளில் தோன்றும் எண்ணங்களின் விரிவாக்க நிலைகள் வாயிலாக புதியதோர் வளமான எதிர்காலத்தை உருவாக்குதை, “அகுரு” தனது உயிரோட்டமான செயல்வடிவமாகக் கொண்டுள்ளது.

டிஜிட்டல் நிலை வெகுவாகப் பரந்துள்ள காலப்பகுதியிலும், எமது மொழிகள் குறிப்பாக, சிங்களம் மற்றும் தமிழ் ஆகியன தமது இருப்பை நவீனமான நூல்கள், பதிப்புக்ள, எழுத்தாளர்கள் மற்றும் வாசகர்கள் ஆகிய நிலைகளில் தக்கவைத்துக் கொள்வதற்கான வாய்ப்புக்களை உருவாக்குவதிலும், “அகுரு” அதன் அவதானத்தை செலுத்தும்.

இந்த விடயங்களை மனதிற்கொண்டு, எழுத்தழகியல் மற்றும் எழுத்துருவியல் தொடர்பான அனைத்து நிலை அறிவார்ந்த நிலைகள், அதன் கலாசாரம், அனுபவம் ஆகியவற்றை கட்டற்ற வகையில் பகிர்ந்து கொள்ளவும் “அகுரு” திடசங்கல்பம் பூண்டுள்ளது. அதேபோன்று, எழுத்துருவாக்க நிலைகளில் தரத்தை உச்ச நிலையில் தக்கவைப்பதற்காக கலாசாலைகள் மற்றும் வணிகத் தாபனங்களோடு இணைந்து பணியாற்றி, எழுத்துருவியல் நிலைகளின் தரத்தை “அகுரு” உறுதிசெய்யவும் முன்னிற்கும்.

எழுத்துருக்களின் தோற்றவமைப்புக்களின் நவீனமயமாக்கத்திற்கான வழி என்பது மிக விசாலமானதாக இருப்பதை “அகுரு” இனங்காண்கிறது. இதன் நிமித்தம், இந்த உச்ச சக்தி நிலைகளைக் கொண்டு, எமது நாகரீகத்தின் தொழிற்பாடு, உளவியல் சார் ஏற்பாடுகள் மற்றும் அழகியல் நிலைகளில் அற்புதமான செல்வாக்கைச் செலுத்த முடியுமெனவும் குழுமம் நம்புகிறது෴
